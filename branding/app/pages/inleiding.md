---
title: Inleiding VBP test
_options:
  layout: public/pagesLayout.html
---
### Beste tester,

We zijn verheugd om u uit te nodigen om de Testomgeving (UAT) van het Vlaams Biodiversiteitsportaal (VBP) te testen. Dit is een belangrijke stap in de ontwikkeling van het portaal, en we rekenen op uw waardevolle input om het verder te verbeteren.

Het portaal bevindt zich momenteel nog in een testfase. Er zullen dus zeker nog tekortkomingen zijn, zowel op technisch vlak als in de inhoud en gebruiksvriendelijkheid. Zo is er nog geen hoge resolutie data te vinden en de vertaling van bepaalde teksten is nog niet helemaal af of correct. Daarom zijn suggesties voor betere vertalingen zeker ook van harte welkom.

Tijdens deze testperiode, die loopt van **1 tot en met 14 februari 2025**, krijgt u de mogelijkheid om de functionaliteiten te ontdekken en ons te laten weten wat goed werkt en waar nog werk nodig is. Uw feedback is cruciaal om ervoor te zorgen dat het portaal zo veel mogelijk aansluit bij de verwachtingen en behoeften van alle gebruikers. 

We vragen om tijdens het testen alle modules van het Vlaams Biodiversiteitsportaal uitvoerig te bekijken. Vergeet zeker niet het geografisch portaal,  dat we als belangrijkste module voor beleid en wetenschap beschouwen. De meeste modules zijn toegankelijk zonder in te loggen, maar voor het testen vragen we om dit zeker ingelogd te doen zodat alle aspecten aan bod kunnen komen.

Al de nodige informatie om te testen kan u ook rechtstreeks op het VBP terug vinden in het menu bij **Help & Info over testen VBP**

### Hoe kunt u deelnemen aan de test?

1. **Vraag uw login aan**  
   Stuur een e-mail naar support.natuurdata@inbo.be om een persoonlijke login te ontvangen.  
2. **Test de functionaliteiten van het VBP**  
   Na ontvangst van uw login kunt u de Test-omgeving bereiken via deze link: \[URL van de UAT-omgeving\] (de exacte URL wordt binnenkort gedeeld).

### Waar kunt u feedback geven?

U kunt uw bevindingen melden via onze **GitHub issues tracker**: [https://github.com/inbo/vlaams-biodiversiteitsportaal/issues](https://github.com/inbo/vlaams-biodiversiteitsportaal/issues).  
Uitleg over hoe de issue tracker te gebruiken vind u [hier](https://natuurdata.dev.inbo.be/pages/VBP_testen.html).  
Verder vragen wij u ook om na het testen deze survey in te vullen: [Survey](https://docs.google.com/forms/d/e/1FAIpQLSew0_I58MHipqdOIlgJpjLEveTXWnxRv3kmeYXAG675f_JFuA/viewform?usp=sf_link)

### Waarop kunt u letten?

Wij nodigen u uit om alle aspecten van het portaal te testen en ons op de hoogte te brengen van:

- **Technische problemen:** Zijn er foutmeldingen of werkt iets niet zoals verwacht?  
- **Gebruiksvriendelijkheid:** Zijn processen en functionaliteiten helder en eenvoudig te gebruiken?  
- **Inhoudelijke volledigheid:** Mist u informatie of functionaliteiten die essentieel zijn?  
- **Vormgeving en presentatie:** Is de interface intuïtief, aantrekkelijk en praktisch in gebruik? Waar kan het beter?  
- **Taal en vertaling:** Zijn de teksten duidelijk, en zijn de vertalingen accuraat en begrijpelijk?

### Specifieke aandachtspunten:

- Hoe eenvoudig is het om gegevens te zoeken, bekijken en downloaden?  
- Is de navigatie op het portaal logisch en overzichtelijk?  
- Ontbreken er functies of tools die volgens u belangrijk zijn?  
- Welke onderdelen kunnen worden verbeterd om toegankelijker of efficiënter te zijn?

### Wat verwachten we van u?

We vragen u om het Vlaams Biodiversiteitsportaal, verspreid over de periode van 1 tot 14 februari, grondig te evalueren.

Tijdens deze testperiode verwachten we:

- Dat u verschillende modules en functionaliteiten uitprobeert  
- Dat u eventuele problemen, verbeterpunten, of ontbrekende functionaliteiten duidelijk en gedetailleerd rapporteert via de [GitHub Issue Tracker](https://github.com/inbo/vlaams-biodiversiteitsportaal/issues).  
- Extra aandacht voor gebruiksvriendelijkheid, inhoudelijke correctheid en de volledigheid van de vertalingen.  
- Suggesties voor verbeteringen of aanvullingen die de bruikbaarheid van het portaal verhogen.  
- Suggesties voor nieuwe tools op basis van biodiversiteitsdata die we zouden kunnen ontwikkelen in de toekomst.
- Invullen van de survey over het VBP.

Het doel is om het portaal kritisch te testen vanuit het perspectief van een eindgebruiker en ons te helpen eventuele tekortkomingen of optimalisaties te identificeren. Uw bijdrage is essentieel om het portaal gebruiksklaar te maken voor lancering. Alvast bedankt voor uw inzet en betrokkenheid\!

### Waarom is uw feedback belangrijk?

Als stakeholder speelt u een sleutelrol in de ontwikkeling van dit portaal. Uw inzichten en ervaringen helpen ons om een platform te bouwen dat zowel functioneel als gebruiksvriendelijk is, en dat een brede meerwaarde biedt voor beleidsmakers, onderzoekers en andere gebruikers.

Heeft u vragen of wenst u ondersteuning tijdens het testen? Aarzel dan niet om contact met ons op te nemen. Wij waarderen uw tijd en inspanning enorm en kijken uit naar uw feedback\!  
Op het portaal kan u, indien u navigeert naar “Help & info over VBP testen’, al deze informatie steeds nalezen.

Met vriendelijke groet,  
Dimitri Brosens  
**Vlaams Biodiversiteitsportaal Team**
